---
title: Pikaviestin suomalaisille
feature_text: |
  ## Pikaviestin.fi
  Avoin ja turvallinen Matrix-pikaviestin suomalaisille
feature_image: "assets/space-blur.png"
excerpt: "Suomalaisille käyttäjille suunnattu avoimeen Matrix-viestiverkkoon perustuva viestipalvelu, jonka avulla voit yhdistää ja käyttää myös lukuisia muita pikaviestimiä"
---

Suomalaisille käyttäjille suunnattu avoimeen Matrix-viestiverkkoon perustuva viestipalvelu, jonka avulla voit yhdistää ja käyttää myös lukuisia muita pikaviestimiä.

## Miksi käyttäisit pikaviestin.fi -palvelua?

Pikaviestimet ovat näppärä yhteydenpitoväline niin puhelimella kuin tietokoneella käytettynä, mutta palveluiden suuren määrän takia joudut usein käyttämään eri pikaviestimiä eri henkilöiden tavoittamiseen. Matrix-pikaviestiverkkoon perustuva viestipalvelumme toimii itsessään viestintäkanavana, mutta tarjoaa samalla mahdollisuuden yhdistää useita muita pikaviestipalveluja saman sovelluksen kautta käytettäväksi.

Käyttämällä pikaviestin.fi-palvelua voit tällä hetkellä käyttää samalla myös seuraavia muita viestintäpalveluita:

- Facebook Messenger
- IRC
- Discord
- Signal
- Slack
- Telegram
- WhatsApp

Ohjeet näiden käyttöön löytyvät [täältä](https://www.kapsi.fi/palvelut/matrix.html).

Voit käyttää palvelua tietokoneella sekä puhelimella. Kahdenvälisten keskustelujen lisäksi voit käydä usean osallistujan suljettuja keskusteluja sekä liittyä erilaisiin ryhmiin. Sinun ei tarvitse antaa henkilötietojasi eikä yhteystietojasi keskustelun toiselle osapuolelle, joten viestintä on tältäkin osalta turvallista myös uusien tuttavuuksien kanssa.

Viestit kulkevat verkossa salattuina.

## Miten pääset käyttämään palvelua?

**Rekisteröityminen onnistuu vain sallituista sähköpostiosoitteista, joita ovat esimerkiksi suomalaisten oppilaitosten, kaupunkien, yhdistyisten ja operaattorien osoitteet.** Lista sallituista osoitteista löytyy [täältä](https://github.com/pikaviestin/documentation/blob/main/email_validation_policy.py). Mikäli et omista sopivaa sähköpostiosoitetta, voit pyytää kutsun ylläpidolta sähköpostilla yllapito[at]pikaviestin[piste]fi tai julkisessa Matrix-huoneessa [#aula:pikaviestin.fi](https://matrix.to/#/#aula:pikaviestin.fi)

1. Mene luomaan käyttäjätunnus itsellesi [täällä](https://login.pikaviestin.fi/if/flow/matrix-enrollment/).
2. Muista vahvistaa käyttäjätunnuksesi saamasi sähköpostin avulla.
3. Mene [tänne](https://chat.pikaviestin.fi) ja kirjaudu sisään.
4. Ala tsättäämään! Löydät [Matrix Suomi](https://matrix.to/#/#matrix-suomi:kapsi.fi) -ryhmästä satoja julkisia suomenkielisiä keskustelukanavia eri aiheista.

Sillat muihin viestintäpalveluihin tarjoaa Kapsi Internet-käyttäjät ry. Ohjeet niiden käyttöön löytyvät [täältä](https://www.kapsi.fi/palvelut/matrix.html), _Ohjeita muihin pikaveistinpalveluihin yhdistämiseen_-otsikon alta

## Asiakasohjelmat

Matrix-viestiverkkoa voit käyttää [usealla eri asiakasohjelmalla](https://matrix.org/clients/) oman makusi mukaan. Tarjoamme selaimella käytettäväksi tällä hetkellä selainpohjaista [Element](https://chat.pikaviestin.fi) -ohjelmaa, joka on säädetty toimimaan pikaviestin.fi-palvelun kanssa suoraan parhaalla mahdollisella tavalla.

### Mobiilisovellukset

[Element](https://element.io/): [Android](https://play.google.com/store/apps/details?id=im.vector.app) [iOS](https://apps.apple.com/app/element-messenger/id1083446067)

[FluffyChat](https://fluffychat.im/): [Android](https://play.google.com/store/apps/details?id=chat.fluffy.fluffychat) [iOS](https://apps.apple.com/app/fluffychat/id1551469600)

### Työpöytäsovellukset

[Element](https://element.io/): [Windows, Linux ja MacOS](https://element.io/get-started#download)

## Keitä me olemme ja miksi tämä palvelu on olemassa?

pikaviestin.fi-palvelua ylläpitää joukko vapaaehtoisia harrastajia, jotka haluavat yhdessä edesauttaa vapaan lähdekoodin, federoidun Matrix-viestipalvelun yleistymistä ja käyttöä. Matrixin teknologia tarjoaa avoimen ja mistään yksittäisestä toimijasta riippumattoman toteutuksen maailmanlaajuiseen viestintään ja kommunikaatioon.

Ajassa, jossa suositut ja laajalti käytetyt palvelut ovat lähes poikkeuksetta täysin yksitysten yritysten ja toimijoiden hallinnoimia, mahdollistaa Matrix demokratisemman ja mistään yksittäisestä toimijasta riippumattoman viestinnän tarjoten samalla kaikki modernilta viestiratkaisulta vaaditut ominaisuudet.

## Tietosuoja

Tämä palvelu on tarkoitettu Suomessa asuville käyttäjille. Palvelu tallentaa käyttäjän syöttämät tiedot sekä viestihistorian palvelun toteutuksen vaatimalla tavalla. Ylläpidolla ei ole pääsyä viesteihin niiltä osin, kun ne on salattu End-to-End (E2EE) -menetelmin. Viestinnän salaus on käyttäjän itsensä hallittavissa.

Kaikki viestiliikenne on verkkotasolla HTTPS-menetelmällä salattua, joten tietoja ei liiku verkossa salaamattomana.

Palvelun tietosuojaseloste löytyy <a href="https://www.pikaviestin.fi/tietosuojaseloste.pdf">linkin</a> takaa.
